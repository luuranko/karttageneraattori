## Viikkoraportti 5

**Työtunteja tällä viikolla:** 8

#### Viikon aikana tehtyä ja ohjelman edistyminen

Tein vertaisarvioinnin. Lisäsin kartan käsittelyyn sen, että erittäin pienet alueet saatetaan poistaa. Tämä muutos näkynee parhaiten erittäin suurilla kartoilla, joissa aiemmin on saattanut olla turhan paljon hyvin pienikokoisia saaria ja järviä. Korjasin stack overflow -virheitä aiheuttavan rekursiivista metodia käyttävän algoritmin: erillisten alueiden etsiminen tapahtuu nyt jonon avulla. Ohjelmaa voi käyttää suurilla syötteillä ja saada aikaan suuria karttoja, kuten kartan koolla 1000 * 1000, ja generoimisessa kestää korkeintaan muutama sekunti. Syötteellä 1500 * 1000 generoimisessa kestää noin viisi sekuntia. Luovuin kokonaan hexagonaalisesta kartasta. Paransin ohjelman testikattavuutta hieman ja täydensin dokumentaatiota.

#### Uutta opittua

Opin syvyyshaun toteuttamisesta paljon, ja erityisesti eroista sen toteuttamisessa rekursiivisesti tai jonolla. 

#### Ongelmia ja epäselvyyksiä

Testaus on haastavaa, kun suuri osa ohjelmasta on satunnaisgeneroinnin varassa, ja jostain syystä en saanut oikeita tuloksia silloinkaan, kun käytin Random-luokkaa tietyllä seedillä. Mietin sitä, pitäisikö ohjelman olla vielä nopeampi, ja mitä voisin tehdä sen eteen. 

#### Seuraavaksi luvassa

Pohdin erilaisten maalle asetettavien uusien aluetyyppien generoimista (esim. metsät), ja sitä, että jokaisen yksittäisen alueen rajat olisivat hieman eri väriä kuin alue itse, jotta ohjelma näyttäisi miellyttävämmältä. Raja-alueiden selvittäminen voisi myös antaa lisää mahdollisuuksia alueiden kehittämiselle. Harkitsen myös maanpinnan korkeuden asettamista sellaisella logiikalla, että keskemmällä saarta olisi aina korkeampaa kuin reunemmalla. Tämä mahdollistaisi jokien lisäämisen myöhemmin. Aion myös lisätä käyttäjälle mahdollisuuden vaikuttaa joihinkin kartan yksityiskohtiin, kuten maan osuuteen suhteessa veteen tai pienen saariston määrään.